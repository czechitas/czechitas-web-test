---
layout: default.njk
title: Vývoj webu a aplikací
---

Staň se tvůrkyní digitálního světa! Objev možnosti tvorby webu a aplikací a staň se členkou vývojového týmu v některé z významných společností. Studium oboru **Vývoj webu a aplikací** ti otevře dveře do světa moderních technologií. Naučíš se tvořit webové stránky v HTML/CSS. Získáš znalosti programování  v JavaScriptu či Javě. Následně se specializuj na vývoj front-endu, či back-endu. A nebo se staň odbornicí na testování, či vytvářej nezapomenutelné uživatelské zkušenosti jako UX designerka. Nenech svůj talent spát a vytvářej inovativní projekty. Staň se webovou kodérkou, developerkou, testerkou nebo UX designerkou a otevři si cestu k úspěchu.

{% image "team.png", "Tým vývoje" %}

#### HTML/CSS kodérka
se specializuje na tvorbu a úpravu kódu ve formátu HTML a CSS. Její práce se zaměřuje na vytváření struktury webových stránek, formátování a stylizaci obsahu. HTML/CSS kodérka je schopná převést návrh grafického designu na funkční webovou stránku a zajistit její správné zobrazení na různých zařízeních. 

➡️ Chci být [HTML/CSS kodérka](html-css-koderka/)

#### Vývojářka frontendu
se specializuje na tvorbu uživatelského rozhraní webových aplikací a je zodpovědná za jejich implementaci. Tato role vyžaduje znalosti moderních frontendových frameworků, jako je například React, a schopnost spolupracovat s backendovými vývojáři.

➡️ Chci být [vývojářka frontendu](vyvojarka-frontendu/)

#### Vývojářka backendu
se specializuje na tvorbu serverové části aplikace, její komunikaci s databází. Její práce se zaměřuje na implementaci aplikační logiky, zpracování dat a poskytování těchto funkcionalit pro frontend webové aplikace. 

➡️ Chci být [vývojářka backendu](vyvojarka-backendu/)

#### Testerka
se specializuje na testování webových a mobilních aplikací. Její práce zahrnuje  vytváření testovacích scénářů, plánování a provádění testů, identifikaci a dokumentaci chyb a spolupráci s vývojářským týmem na jejich opravě. Testerka se také podílí na  automatizaci testovacích procesů.

➡️ Chci být [Testerka](testerka/)

#### UX designérka
se zaměřuje na tvorbu uživatelského prostředí a uživatelského zážitku. Její práce zahrnuje výzkum uživatelských potřeb, tvorbu wireframů a prototypů, testování uživatelského rozhraní a spolupráci s vývojářským týmem na implementaci optimálního uživatelského zážitku.

➡️ Chci být [UX designérka](ux-designerka/)
