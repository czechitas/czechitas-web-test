---
layout: default.njk
title: Vývoj webu a aplikací
eleventyNavigation:
    parent: it-in-practice
    key: web-development
    title: Vývoj webu a aplikací
---

Staň se tvůrkyní digitálního světa! Objev možnosti tvorby webu a aplikací a staň se členkou vývojového týmu v některé z významných společností. Studium oboru **Vývoj webu a aplikací** ti otevře dveře do světa moderních technologií. Naučíš se tvořit webové stránky v HTML/CSS. Získáš znalosti programování  v JavaScriptu či Javě. Následně se specializuj na vývoj front-endu, back-endu, či mobilních aplikací. A nebo se staň odbornicí na testování, či vytvářej nezapomenutelné uživatelské zkušenosti jako UX designerka.
Nenech svůj talent spát a vytvářej inovativní projekty. Staň se webovou kodérkou, developerkou, testerkou nebo UX designerkou a otevři si cestu k úspěchu.

{% image "team.png" "Tým vývoje" %}

- **Vývojářka - frontend** se specializuje na tvorbu uživatelského rozhraní webových aplikací a je zodpovědná za jejich implementaci. Tato role vyžaduje znalosti moderních frontendových frameworků, jako je například React, a schopnost spolupracovat s backendovými vývojáři.
- **Vývojářka - backend** se specializuje na tvorbu serverové části aplikace, její komunikaci s databází. Její práce se zaměřuje na implementaci aplikační logiky, zpracování dat a poskytování těchto funkcionalit pro frontend webové aplikace.
- **Vývojářka - mobilní aplikace** se specializuje na vývoj aplikací pro mobilní zařízení, jako jsou chytré telefony a tablety. Její práce zahrnuje tvorbu uživatelského rozhraní, implementaci funkcí a integraci s backendovými službami.
- **HTML/CSS kodérka** se specializuje na tvorbu a úpravu kódu ve formátu HTML a CSS. Její práce se zaměřuje na vytváření struktury webových stránek, formátování a stylizaci obsahu. HTML/CSS kodérka je schopná převést návrh grafického designu na funkční webovou stránku a zajistit její správné zobrazení na různých zařízeních.
- **Testerka** se specializuje na testování webových a mobilních aplikací. Její práce zahrnuje  vytváření testovacích scénářů, plánování a provádění testů, identifikaci a dokumentaci chyb a spolupráci s vývojářským týmem na jejich opravě. Testerka se také podílí na  automatizaci testovacích procesů.
- **UX designérka** se zaměřuje na tvorbu uživatelského prostředí a uživatelského zážitku. Její práce zahrnuje výzkum uživatelských potřeb, tvorbu wireframů a prototypů, testování uživatelského rozhraní a spolupráci s vývojářským týmem na implementaci optimálního uživatelského zážitku.
